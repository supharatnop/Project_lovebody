วิธีเพิ่มน้ำหนักตัว
1.ตรวจเช็คร่างกายของคุณ

	ตรวจเช็คในที่นี้ คือสำรวจร่างกายของคุณก่อน ว่ามีโรคดังต่อไปนี้หรือไม่ คือ โรคพยาธิ โรคกระเพาะ 
ลำไส้ทำงานไม่ดีจนทำให้ระบบย่อยอาหารมีความผิดปกติ เพราะโรคต่าง ๆ เหล่านี้ จะทำให้คุณกินเท่าไรก็ไม่อ้วน 
แต่ถ้าหากว่าความผอมของคุณมาจากกรรมพันธุ์ของครอบครัว ก็เห็นจะเป็นงานหนักของคุณแล้วที่ต้องกินให้มากขึ้น

2.อย่ากินไปดื่มน้ำไป

	ยิ่งถ้าหากว่าคุณเป็นคนกินข้าวน้อย กินไม่กี่คำก็อิ่มแล้ว ยิ่งไม่สมควรดื่มน้ำระหว่างกินข้าวเป็นอย่างยิ่ง
 เพราะจะยิ่งทำให้คุณอิ่มไวโดยที่สารอาหารต่าง ๆ ไม่ได้เข้าไปทำประโยชน์ให้ร่างกายของคุณ

3.เพิ่มจำนวนมื้ออาหาร

	ขนาดนักเพาะกายยังต้องซอยอาหารออกเป็นหลาย ๆ มื้อเพื่อให้ได้รับโปรตีนอย่างเต็มที่เลย
เพราะฉะนั้นวิธีนี้ก็สามารถใช้ได้กับคนผอมอย่างคุณเช่นกัน พยายามกินให้มากขึ้น และค่อย ๆ เพิ่มมื้ออาหารจาก 3 เป็น 5 มื้อ 
อีกไม่นานน้ำหนักต้องขึ้นแน่นอน

4.เพิ่มโปรตีน

	การทานอาหารที่มีโปรตีนจะช่วยเสริมสร้างกล้ามเนื้อและทำให้น้ำหนักเพิ่มขึ้นได้ ดังนั้นในแต่ละมื้อจึงควรเพิ่มโปรตีนให้มากขึ้น 
ซึ่งก็อาจจะเป็นโปรตีนจากเนื้อสัตว์ หรือโปรตีนจากพืชก็ได้ แต่สำหรับใครที่ไม่อยากได้ไขมันส่วนเกินเป็นของแถมมาด้วย 
ก็แนะนำให้ทานโปรตีนจากเนื้อปลาและพืชผักจะดีที่สุด โดยเฉพาะโปรตีนจากถั่วเหลือง

5.อาหารต้องอร่อย

	การกินอาหารให้มีความสุข และกินได้ตลอดเวลา คือการกินอาหารที่อร่อย พยายามสรรหาอาหารอย่างอื่นที่ยังไม่เคยกินบ้าง 
อย่ากินแต่อะไรที่ซ้ำ ๆ จำเจ เพราะจะทำให้รู้สึกเบื่อและพาลไม่อยากกินอาหารไปด้วย

6.อย่าเพิ่มน้ำหนักด้วยไขมัน

	บางคนคิดสั้น ด้วยการกินของมัน ๆ และขนมหวาน เพราะเชื่อว่าจะทำให้อ้วนไวที่สุด ซึ่งมันก็สามารถทำให้อ้วนได้จริง 
แต่ไม่มีผลดีกับสุขภาพ ซึ่งส่งผลเสียต่อสุขภาพในระยะยาว

7.นอนให้เพียงพอ

	และสิ่งสำคัญเลย คือการพักผ่อนให้เพียงพอ เพราะระบบต่าง ๆ ในร่างกายของคุณจะทำงานได้อย่างมีประสิทธิภาพ
 และยังทำให้ระบบย่อยและระบบขับถ่ายของคุณดีขึ้นอีกด้วย

	สำหรับใครที่อยากมีรูปร่างอ้วนขึ้นมาบ้าง ก็ลองทำตาม 7 วิธีเพิ่มน้ำหนักตัวเหล่านี้กันดู รับรองว่าเห็นผลแน่นอน 
ยกเว้นในบางคนที่กินเข้าไหร่ก็ไม่อ้วน ซึ่งอาจจะต้องปรึกษาแพทย์และทานวิตามินบางตัวเสริมเข้าไปเพื่อให้การเพิ่มน้ำหนักตัวเป็นเรื่องที่ได้ผลยิ่งขึ้น